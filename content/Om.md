# Om Omveger
<br/>

Du undrer kanskje hvor du snublet i verdensveven for å havne her? Du spør deg kanskje hva for en gal manns verk dette er? Og hvorfor står det så mye om supper?!
<br/>
<br/>

Velkommen til verdens kanskje minst leste blogg, et sted der det å fatte seg i korthet absolutt ikke er et mål. Det hele startet med en sykkeltur, og feiringen av en forestående dobbel 40-årsdag. Siden sjansen er stor for at man som eldre mann ender opp med dårlig hukommelse, ble turen foreviget i bloggformatet.
<br/>
<br/>

Så har det ballet på seg i rykk og napp. Bloggen har vært innom fotturer, sykkelbygging og ringeklokker, i en herlig stuing av ting som gjør livet litt mer utholdelig. Og apropos stuing og liv, så var det da naturlig at bloggen også tok turen innnom supper.
<br/>
<br/>

Det er ingen som vet hvor veien går videre, annet enn at den veien trolig også går i rykk og napp i takt med at skrivekrampa kommer og går. Jeg skriver for meg selv. For å ha noe å minnes (og skjemmes over?) når jeg sitter på gamlehjemmet.
<br/>
<br/>

Om du på død og liv må ha tak i meg, kan du skrive til ulest@protonmail.com.